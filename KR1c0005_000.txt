# -*- mode: mandoku-view -*-
#+TITLE: 毛詩草木鳥獸蟲魚疏
#+DATE: 2015-09-23 09:36:27
#+PROPERTY: JUAN 0
<pb:KR1c0005_WYG_000-1a>¶
欽定四庫全書　　　　　經部三¶
　毛詩草木鳥獸蟲魚疏　　詩𩔖¶
　　提要¶
　　　　(臣/)等謹案毛詩草木鳥獸蟲魚疏二卷吳陸¶
　　　　璣撰明北監本詩正義全部所引皆作陸機¶
　　　　考隋書經籍志毛詩草木蟲魚疏二巻注云¶
　　　　烏程令吳郡陸璣撰陸徳明經典釋文序録¶
　　　　陸璣毛詩草木鳥獸蟲魚疏二巻注云字元¶
<pb:KR1c0005_WYG_000-1b>¶
　　　　恪吳郡人吳太子中庶子烏程令唐書藝文¶
　　　　志亦作陸璣則監本為悞又毛晉津逮秘書¶
　　　　所刻援陳振孫之言謂其書引爾雅郭璞注¶
　　　　當在郭後未必吳人因而題曰唐陸璣夫唐¶
　　　　代之書隋志烏能著録且書中所引爾雅注¶
　　　　僅及漢犍為文學樊光實無一字涉郭璞不¶
　　　　知陳氏何以云然姚士粦跋已辨之或晉未¶
　　　　見士粦跋歟原本久佚此本不知何人所輯¶
<pb:KR1c0005_WYG_000-2a>¶
　　　　大抵從詩正義中録出然正義衛風淇澳篇¶
　　　　引陸璣疏淇澳二水名今本乃無此條知由¶
　　　　採摭未周故有所漏非璣之舊帙矣又衛風¶
　　　　椅桐梓漆一條稱今雲南䍧牱人績以為布¶
　　　　考漢書地理志益州郡有雲南縣後漢書郡¶
　　　　國志永昌郡有雲南縣皆一邑之名唐書地¶
　　　　理志姚州雲南郡武徳四年以漢雲南縣地¶
　　　　置盖至是始升為大郡而𡊮滋雲南記竇滂¶
<pb:KR1c0005_WYG_000-2b>¶
　　　　雲南别錄諸書作焉璣在三國即以雲南配¶
　　　　䍧牱似乎諸家傳寫又有所竄亂非盡原文¶
　　　　然勘驗諸書所引一一符合要非依託之本¶
　　　　也末附載四詩源流四篇而毛詩特詳考王¶
　　　　柏詩疑已詆璣所載與經典釋文不合王應¶
　　　　麟困學紀聞亦議其誤以曽申為申公則宋¶
　　　　本已有之非後人所附益矣蟲魚草木今昔¶
　　　　異名年代迢遥傳疑彌甚璣去古未逺所言¶
<pb:KR1c0005_WYG_000-3a>¶
　　　　猶不甚失真詩正義全用其說陳啟源作毛¶
　　　　詩稽古編其駁正諸家亦多以璣說為據講¶
　　　　多識之學者固當以此為最古焉乾隆四十¶
　　　　六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

